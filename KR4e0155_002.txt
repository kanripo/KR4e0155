# -*- mode: mandoku-view; -*-
#+TITLE: 清惠集
#+DATE: 2015-08-25 00:22:34.039380
#+PROPERTY: ID KR4e0155
#+PROPERTY: BASEEDITION WYG    
#+PROPERTY: JUAN 卷二
<pb:KR4e0155_WYG_002-1a>¶
欽定四庫全書¶
　清惠集巻二¶
　　　　　　　　　　　　　明　劉麟　撰¶
　詩¶
　　七言律詩¶
　　　頒朔待漏¶
一統車書又紀年爉燈燒夜對風煙畨畨月令迎新候¶
剪剪春風向曉天玉律總頒皇帝朔金蓮嘗賜近臣筵¶
<pb:KR4e0155_WYG_002-1b>¶
共期膏澤為民下莫漫心煎感嵗遷¶
　　　已丑科殿試閲巻¶
宫闕東偏紫閣西九官分局主恩齊明明撫運收才俊¶
穆穆臨文自品題手詔日中垂藻鑒御書時暝散雲霓¶
安車打伴南宫宿中使宵傳有御批¶
　　　天夀山公幹二首¶
風雨驅車出禁城侍臣辭印暫經營壯逰兄弟今誰健¶
老去君臣自有情千古威靈如日近九霄香火與雲平¶
<pb:KR4e0155_WYG_002-2a>¶
椒房七載恩多少漫别君王向此行¶
　　　其二¶
鶴袍病骨兼山役禱祭䖍誠欲代天雨過紅門千嶂出¶
雲歸玉殿九龍眠誅茅闢土憐今日短栢新松擬萬年¶
聖夀無疆仙馭逺老臣垂涕洒寒泉¶
　　　分獻北海¶
氤氲佳氣布遥空肅穆皇禋仰帝宫夕駕鯤鵬珠斗外¶
夜交溟渤彩雲中幽都宅潤歸神貺𤣥象無波識聖功¶
<pb:KR4e0155_WYG_002-2b>¶
赫赫司徒時並入曲陽飛石泰壇東¶
　　　顧華玉謫官全州二首¶
暫屈髙賢論未平召歸行見聖明心共憐此夜參辰散¶
獨向殊方瘴癘生衡嶽長沙才子路澧蘭沅沚故人情¶
中州父老憂何劇墮淚甘棠有頌聲¶
　　　其二¶
逺道新恩意若何到州惟有桂婆娑氣還光岳完名少¶
天晩才賢謫宦多心逐鴈書廻嶺路香分蘭佩隔湘波¶
<pb:KR4e0155_WYG_002-3a>¶
千年屈賈真知已尚想摛詞獨酹過¶
　　　恒陽餞喬白巖二首¶
斗柄濳移忽指西蒼凉呈影衆星稀古雲殘栁知誰緑¶
閑苑流鶯轉自啼日日風雷聞偃稼湯湯霖潦惜沾衣¶
當年太華峰頭路應與圖南訂此歸¶
　　　其二¶
雨昏書劍對秋㸔衢路㝠㝠生晝寒時羡叔孫終制禮¶
人榮疏傅早辭官交深不謂離羣易才大惟憂用世難¶
<pb:KR4e0155_WYG_002-3b>¶
一笑浮圖髙處别此中猶可望長安¶
　　　寄李古冲太宰¶
冋寺論文氣獨雄真才端擬亮天工金淵刻燭春翻蝶¶
苕水傳觴秋轉蓬展氏道昭三黜後劉楨今在九人中¶
武夷髙並神仙宅謝屐張槎好過從¶
　　　夀文衡山¶
人日衝泥獻夀巵追惟舊學老吾師際天丘壑聊揮翰¶
滿目風雲盡入詩淇澳青青歌竹後渭川瀰瀰得魚時¶
<pb:KR4e0155_WYG_002-4a>¶
仁明見説東朝出何事商山久茹芝¶
　　　題許栁溪太守巻¶
經書萬巻世生香曵履星辰總雁行列㦸門牆猶謹厚¶
一麾江漢自循良天垂湛露恩難並風繼甘棠業有光¶
誰繪栁溪溪上栁映空膏雨似鄖陽¶
　　　春日道中¶
賤買魚鰕換酒嘗溧陽風物似丹陽踈林細雨開精舍¶
古岸驚飈遲短航滿飣盤飡逢野老久張衾枕住他鄉¶
<pb:KR4e0155_WYG_002-4b>¶
搴帷逺憶西溪叟愁見春鴻有斷行¶
　　　開新社¶
揺曵舟車上國來歡逰不許鬂絲催湖心夜月思君並¶
巖畔春花逐我廻醉有狂歌書草木閒尋徃事掃莓苔¶
江城别社收耆舊轉眼湖南有棄才¶
　　　卜里¶
人日驅車向溧陽尋幽擇里静中忙官無苛政民風古¶
國許蠲租帝澤長星駕獨廻鳬鴈曲釣臺遥亘水雲鄉¶
<pb:KR4e0155_WYG_002-5a>¶
鴟夷老去難匏繫鰕莱閒情伴野航¶
　　　送周司寇¶
野寺淹流雪滿枝錦帆何意厭春遲千年神劍知離恨¶
一夕寒燈長鬂絲卿月乍臨南極上法星常照楚江湄¶
更攜經笥翩翩去碧草溪連處處隨¶
　　　夢岱屏崔京山¶
尋君不似夢君頻永夜添香飬道真下榻論文光烱烱¶
升朝對面禮循循腰横卞玉輕於葉手挽呉鈎絶有神¶
<pb:KR4e0155_WYG_002-5b>¶
一咏百篇星漢落虚懐猶避太常人¶
　　　僧慧過訪¶
泠泠碧潤轉林霏旭日諸峯散逺輝小立暗香常襲履¶
緩行空翠欲沾衣髙僧偶過分餘静鄉使遥傳訝久違¶
門有扁舟從箬下清酣長望兩鳬歸¶
　　　峴山社燕¶
峴山能醉即香山蔗境誰人識最閑冉冉慈雲生海屋¶
霏霏紫氣隱禪闗千年好事同聲應九老眞風一咲還¶
<pb:KR4e0155_WYG_002-6a>¶
寄語元豐諸將相有人圖入㑹昌間¶
　　　與蔣石菴¶
病入新年較轉多光廻腐草竟如何尊踰九老終當避¶
義重三生强一過露浥金莖人盡醉春融玉燭鳥齊歌¶
雍容宫保天垂眷八袠揮毫鬂未皤¶
　　　與陸玉厓¶
古來明哲重先幾伯玉空知徃嵗非夜月輝輝開李酌¶
秋風瑟瑟洒陶衣滄桑只在身前變松菊真從夢裏歸¶
<pb:KR4e0155_WYG_002-6b>¶
最憶與君為别處烹羔送酒説漁磯¶
　　　詠喬桂¶
醉捻髙枝當酒籌少年折此比仙逰今抛世事死前死¶
不向人間求所求枝葉盡除皆實地髙明漸近是吾樓¶
誰云月窟無門逕短夢能棲最上頭¶
　　　登觀海樓¶
乘桴老去笑無功莫以周流歎道窮六街車馬浮烟外¶
千里鳶魚一鏡中攬勝欲呼今夜月憑虚時遡古人風¶
<pb:KR4e0155_WYG_002-7a>¶
報君此去蓬萊路况復朝宗盡向東¶
　　　平望舟中¶
鷹脰湖邉送客歸剛談今是又全非鳳凰枝上披雲錦¶
牛斗聲中賦短衣韓幹慣傳神駿骨嚴陵不下老漁磯¶
獨憐殊勝僧無事載筆牽裳過虎溪¶
　　　和蔣石菴司空社韻¶
風情常繫白鷗堤時序頻驚紫燕泥造物無情人自改¶
山靈有相道盟齊都將健體酬佳句合把深盃酹此溪¶
<pb:KR4e0155_WYG_002-7b>¶
一笑幾時頭轉白煩君莫負手中藜¶
　　　次白巖山巾韻¶
古製新傳手自裁滿頭瀟散㸔雲來欹如孟老元宜菊¶
折似林宗不受埃鳬履有情從此狎鷗機慣見不相猜¶
皤然洛社羣公裏黑髮髙簪共草萊¶
　　　同白巖逰蒼巖二首¶
直窮幽勝幾人來兩壁齊雲繡若堆丹堊横空飛閣起¶
螭龍擎日梵宫廻僧棲石罅頭顱易花散珠林眼界開¶
<pb:KR4e0155_WYG_002-8a>¶
方外閑居為第一掃煙時卧説經臺¶
　　　其二¶
巖隂鐡&KR1055;度行雲天樂真從上界聞絶澗俯㸔雲起處¶
危梁倒跨石中分醉磨蒼蘚留題遍静倚青松彌葢勤¶
五十年來方一到可教三宿又離羣¶
　　　聞征都勻諷曹中丞¶
都勻雖固且休征國有訏謨不在兵入井祗須憐赤子¶
開疆何以及蒼生古稱干羽還能格近用覊縻亦暫寧¶
<pb:KR4e0155_WYG_002-8b>¶
我憶麟臺趙充國屯田千載有餘名¶
　　　恭遇册立中宫¶
王教開端萬古傳厚哉坤軸上承天洽陽渭涘祥何定¶
豐水岐山數已先荇莱入歌風穆穆雎鳩有象興翩翩¶
因憐至聖刑于化須和周南第一篇¶
　　　甲辰春社¶
曵履晨征試越羅芳園踐約正春和琴心迭奏臨幽澗¶
酒意微醺上曲阿張弛總闗吾道在風情未必古人多¶
<pb:KR4e0155_WYG_002-9a>¶
堯天蕩蕩渾無事擊壤相將起浩歌¶
　　　送龍致時回金陵¶
山館梅開又落花歸心日日渡江沙孤舟悵望平湖盡¶
尊酒流連春日斜與子共分清澗水幾時還入白雲家¶
好知學道須凝静莫漫都城戀物華¶
　　　湖上晩渡¶
老興翩翩只自由皇天賜得五湖舟花開酒美不一醉¶
水滿月明常獨逰處處登樓頻弔古年年垂釣儘銷憂¶
<pb:KR4e0155_WYG_002-9b>¶
有時鼾睡乘流去夜度香山蘆荻洲¶
　　　投閒¶
春船載酒隨鷗去曲曲陂塘草自生棹拂浪花迷逺近¶
忩迎雲月問隂晴常收藥物年年健早蛻塵纓事事輕¶
一上神樓愁更下始知閒處有勲名¶
　　　植江蓮¶
谷口春泉一鏡開深深逕路接層臺幽棲謝客常無事¶
老興㸔雲只自來欲著方書酬白髪好將生理付青鞋¶
<pb:KR4e0155_WYG_002-10a>¶
多君為我沉疴計玉井芙蓉願早偕¶
　　　李民育誕日¶
鬱葱佳氣抱層臺竹裏賔筵取次開隔座笙簧縁㟁起¶
倚天屏障入簾來逡廵送酒客拚醉頃刻能花仙有才¶
㑹報赤城丹訣獻光垂南極在霞杯¶
　　　聞京師建社二首¶
京國誰開社約新乾坤一脉繫情親盡登耆舊歸仁里¶
莫遣風流落後塵草草盤飡從古俗班班圖史總天眞¶
<pb:KR4e0155_WYG_002-10b>¶
春筵朗月通南極常照江城鶴髮人¶
　　　其二¶
古俗淳龎百好空我來開社少人同春來耕鑿王民後¶
老去衣冠聖澤中翻咲鄉音咻衆楚却沽村酒似新豐¶
月明烏雀橋邉路照見柴車鶴髮翁¶
　　　與西溪甘泉聨句三首¶
幽談不盡坐寒宵懶性真能逺市朝卧向好山猶是夢¶
飲從鄰叟不須招燈前白髪人俱健身外浮名念已銷¶
<pb:KR4e0155_WYG_002-11a>¶
他日里中還結社一溪風月醉蘭苕¶
　　　其二¶
折竹聲頻夜已沉夢寒應繞玉山岑溪容隔嵗將移棹¶
草色逢春映盍簪雨暗細評髙士傳地深時見古人心¶
明朝更有南池約吟對梅花思轉深¶
　　　其三¶
隔簾風絮正漫漫㸃壑穿巖好醉㸔冷色映貂秦嶺上¶
凍雲浮檻越溪寒低廻玉女凝粧素偃蹇山翁得句難¶
<pb:KR4e0155_WYG_002-11b>¶
咲索梅花轉墟曲杳然清夢落江千¶
　　　寄白巖太宰¶
蒼巖髙處少人行宦不為家去住輕病後形骸皆長物¶
老前丘壑有餘榮即㸔彩鷁浮星漢不用朱旗揷斗城¶
寄語早朝鐘鼔客北忩紅日正希昇¶
　　　李民育别號有竹¶
灑灑新梢正倚空嵗寒門巷幾家同清隂不斷三湘雨¶
浄色長含萬里風欲借勁枝為椽筆更裁髙節製漁筒¶
<pb:KR4e0155_WYG_002-12a>¶
狂來直造非無為㸔竹何須問主翁¶
　　　夀張水南學士¶
憶昔論文傍紫微碧桐丹棘共菲菲青宫進講恩常並¶
玉殿含香願不違道在師儒身漸達人歸啟沃事全稀¶
遥瞻夀域開天闕却詫文星在近畿¶
　　　孫太白苕溪草堂¶
歸藏卜築向澄潭鷗鷺初盟亦未寒硯墨洗雲沉静影¶
釣絲垂月亂文湍風前逺嘯應輕阮雪裏深居不愧安¶
<pb:KR4e0155_WYG_002-12b>¶
有約過來東望劇少微騰彩動秋巒¶
　　　與呉甘泉登董㠗絶頂¶
山當天半氣全清影入湖波覺世輕足下過雲應縹緲¶
此中㸔月更分明狂來欲賦傾才思醉後重登是性情¶
却向歸樵時訊問轉疑深麓可逃名¶
　　　題画¶
黄石赤松師授遲夢中牽引住茅茨充閭又識曾孫面¶
賜杖仍過八袠期陶令真陶惟任酒放翁能放不縁詩¶
<pb:KR4e0155_WYG_002-13a>¶
含情欲問磻溪叟斷送仙凡一釣絲¶
　　　夢得九十¶
晨起常先夜卧遲曾無晝寢亦無詩痴頑正合𤣥虚妙¶
辛苦都非利禄時天上歸來無鶴伴谷中剰住有僧知¶
百年本是囊中物只以狥名損一朞¶
　　　南野堂用韻似陸柱史¶
髙誼如君逈不鄰晩於夷險見情真當臺持簡久無與¶
滿閣著書還幾人共引江湖懐徃日獨分花鳥向青春¶
<pb:KR4e0155_WYG_002-13b>¶
更嗟堯舜方圖理却使山中有逸民¶
　　　留别孫太初二首¶
住本無心去亦輕江湖深處更逃名水能廻棹如多恨¶
山不留君空自清細草長松收健句夕陽朝雨對離情¶
雲鴻未隔人間路應報紅顔羽翼成¶
　　　其二¶
夕燈蛩語上空堂門外芙蓉繫野航髙興逐雲先到寺¶
離心入雁不成行黄花伴客年年雨短髩彫秋夜夜霜¶
<pb:KR4e0155_WYG_002-14a>¶
岐路無情人自逺酌中戎馬過重陽¶
　　　九日¶
初日輕煙隱薜蘿轉疑詩句在山阿道人不上青峰久¶
黄葉忽隨霜髩多獨把菊杯迎物候故偏風㡌起髙歌¶
川源浄好能無雨如此重陽一謾過¶
　　　喜聞古冲赴召兼訂殊勝寺之約¶
明王𤣥攬與天通論相超然邁古風望惬羣心臨翥鳳¶
情深共語屬㝠鴻最親東出新迎日不改商巖舊夢中¶
<pb:KR4e0155_WYG_002-14b>¶
官府神仙恒斷絶言詩何地可追從¶
　　　静虚院再集¶
麥田鋪翠寺門開行盡松筠上佛堦壺觴擇勝人人醉¶
香火逢僧事事佳豪吟漸覺隨年薄僻性終難與俗諧¶
春雷漸覺時驚聼猶有風雲感舊懐¶
　　　同李半溪春社¶
山亭共酌卧莓苔燈市纔收花又開皓首屢承同社約¶
青氊猶記隔江來&KR0360;翁抱道真空世白也言詩獨擅才¶
<pb:KR4e0155_WYG_002-15a>¶
欲把漁竿銷蔗影中阿堂畔有髙臺¶
　　　空明樓¶
望中樓觀倚天開老恊山林勝事催檻外風雲扶雨過¶
梁間日月近人來幽尋出世延諸佛逸興辭家近五臺¶
已卜吾身有仙骨青牙殘醉斗邊廻¶
　　五言排律¶
　　　答李半溪¶
丹竈非真訣青蚨豈壯圖逺心辭里巷清興落江湖世¶
<pb:KR4e0155_WYG_002-15b>¶
網浮雲隔庭幃衆美俱綵服迎詞客華筵走静姝素侯¶
天富貴黄髪日懽娯有子輕千乘知翁壓萬夫¶
　　　贈顧華玉¶
彪炳得之子鬱然滄海精詞華追徃哲道範廸羣英雄¶
章時倚馬聲價日連城簪組已文鐸鉛丹仍短擎郡借¶
董孤筆鄉歸李劭評鞚發真千里籠收擅八瓊偶遭傾¶
蓋語遂辱斷金盟載酒論竒字題銘謝大烹移舟乘月¶
曙揮麈坐參横幕巻霏微雨燈挑長短更一夕持衡去¶
<pb:KR4e0155_WYG_002-16a>¶
三秋薦剡成感時精鑒别慎職盡才名燕集歸無幾鶯¶
遷去有程能將此别意播入古人聲慷慨上世訓徘徊¶
知已情椽笛隨歌咽匏樽雜淚傾籍籍今安定翩翩老¶
向平清歡苦未足逺道本難輕自合酬天子何因變友¶
生惟余儆義範垂死獨牽縈¶
　　五言絶句¶
　　　春日¶
紅稀天有情綠暗春無興逰子雨中眠夢裏年光盡¶
<pb:KR4e0155_WYG_002-16b>¶
　　　㸔月¶
滿月昔未滿清輝常恨誰請㸔虧欲盡正是有情時¶
　　　賔旭堂述懶¶
騎馬不如昔尋僧怯上船山中農務息懐抱白雲眠¶
　　　病中答饋藥二首¶
坐室延師易登城取藥難感君傳遞至蹴踏試尋山¶
　　　其二¶
肺病經冬苦仙丹此日傳若能安枕卧徐問董公年¶
<pb:KR4e0155_WYG_002-17a>¶
　　　過王履吉墓二首¶
嵗序嚴凝日仙踪斷隔時荒途無古劍髙塚有新枝¶
　　　其二¶
壯嵗同逰地今晨獨到時夜臺無健筆殘菊有空枝¶
　　　題秋江¶
&KR0177;&KR0177;有竒色紫雲無數新含咀得至理終屬商山人¶
　　　寄故人¶
蒲葦三秋𣺌雲霞一鴈鳴片帆江海夢無限别離情¶
<pb:KR4e0155_WYG_002-17b>¶
　　　種花二首¶
好事今餘幾頻年不在家老興層臺上擔燈夜種花¶
　　　其二¶
舊土新鋪石登臨日幾回若逢雙足老與我㸔花開¶
　　七言絶句¶
　　　龍津門徑二首¶
潭水澄清静裏心紫雲常護紫姑神耽逰誰似文夫子¶
肖出丹丘贈與人¶
<pb:KR4e0155_WYG_002-18a>¶
　　　其二¶
終嵗尋真未得真歸舟猶幸及殘春吾家玉女潭如玉¶
入谷通天自隔塵¶
　　　寓上興莊¶
蒼蒼原野思依依咫尺茅峰東與西空齋養性無人共¶
午夜時聞雞一啼¶
　　　有竹山居二首¶
懶殘吟眺過春時芳恨猶傳石上詩天遣風雲常愛䕶¶
<pb:KR4e0155_WYG_002-18b>¶
莫教磨滅共花枝¶
　　　其二¶
佳城寂寂長莓苔縱我臨觀日幾廻千載松楸人共老¶
飛鳬常向月中來¶
　　　寄聞一山二詠¶
排山風雨正懐人阻絶江舟自有神池塘春草今晨夢¶
自插荆花滿角巾¶
　　　其二¶
<pb:KR4e0155_WYG_002-19a>¶
茅屋新營獨貯春自甘清苦作閒人一尊清醑牆頭過¶
不用陶家漉酒巾¶
　　　山居二詠¶
山空睡起鳥音稀平野虚堂萬象輝白髮翁來蒼栢下¶
一樽徐論桔橰非¶
　　　其二¶
十年山館始圍牆竹裏開門筍正長但著小車行得過¶
不嫌春露濕衣裳¶
<pb:KR4e0155_WYG_002-19b>¶
　　　懐溧尹王從喜¶
記得空堂酌我時角巾清夜雨絲絲道機談罷雙鳬去¶
秋草芊芊滿路岐¶
　　　鵝¶
城南秋草碧於烟無數白鵝隨我船風帆乍舉驚呼散¶
拍水過溪相對眠¶
　　　題明妃圖¶
黄雲白磧戍樓空漢殿音微有鴈通纖纖殘月迢迢夢¶
<pb:KR4e0155_WYG_002-20a>¶
猶在昭陽女伴中¶
　　　山中偶成¶
林扉過雨曉風開曲逕花香碧澗廻一巻道書尋未得¶
山禽飛過竹梢來¶
　　　飛霞閣二首¶
萬松如葢擁祥烟百尺名臺聚兩川嵗嵗春風吹杖履¶
與君同醉玉樓前¶
　　　其二¶
<pb:KR4e0155_WYG_002-20b>¶
曉日舒情春可憐輕風吹送艶陽天泗洲堂下深盃後¶
又醉桃花細雨前¶
　　　上興别墅答李空同學憲四首¶
當年事事欲探奇老大無成只舊時卧隱空山朝倦起¶
却囊碁子謝人詩¶
　　　其二¶
坐深楊桞水邊枝似懶都忘是昔時寄得詩來如對語¶
不知雷電滿龍池¶
<pb:KR4e0155_WYG_002-21a>¶
　　　其三¶
孤坐巖扉意若何澄清萬象合天多神明不逐諸魔散¶
玉露光風轉至和¶
　　　其四¶
玉露光風有至和道人何物竟蹉跎如顔尚恨違三月¶
似孟還須集義多¶
　　　閒情¶
道人習性似鳩偏半世無家半住船書畵捲來剛一束¶
<pb:KR4e0155_WYG_002-21b>¶
愁風愁雨過年年¶
　　　樵話軒¶
春谷草生殘雪際石門人去夕陽時自將數數窮幽秘¶
只恐隣牆道士知¶
　　　古意¶
芙蓉易採波難渉只恐神龜住香葉月斜欹枕夢還佳¶
道情不亂莊周蝶¶
　　　慨時¶
<pb:KR4e0155_WYG_002-22a>¶
盡瘁空悲亦罔功渭濵老子獨從容當時諸葛成何事¶
只合終身作卧龍¶
　　　新築臺登翫¶
永日登臺當一年不風不雨更忻然門無俗轍身無病¶
何必飛昇始是僊¶
　　　逢僧¶
懐𤣥黙黙向誰探小寺逢僧始一叅日暮孤舟風浪息¶
滿蓬花雨自𣯶𣯶¶
<pb:KR4e0155_WYG_002-22b>¶
　　　題廬山圖¶
晝錦堂開醉客時蟠桃嵗嵗與山期楚人欲獻知何物¶
㩦取匡廬到酒巵¶
　　　春日偶成三首¶
日紅方是睡醒時澣濯從容出每遲簾幙乍開春正淺¶
細吟生理上花枝¶
　　　其二¶
春園無客晝常闗髙閣沉沉便見山燕子倐來還倐去¶
<pb:KR4e0155_WYG_002-23a>¶
有時繁語破人閒¶
　　　其三¶
竹床深處晝烹茶上有長松下有花魚躍鳶飛池半畞¶
不須重問玉皇家¶
　　　道養¶
莫將朝市笑山林一刻清和抵萬金學到坐忘遺照處¶
世間何物更闗心¶
　　　夜月𤑔香¶
<pb:KR4e0155_WYG_002-23b>¶
誰寄名香到草堂山童驚𤑔煮茶忙偶然風定月亦至¶
一縷輕烟百尺長¶
　　　渡湖¶
廣文遺韻留樗散雞犬圖書共一船自説江湖不歸事¶
阻風中酒過年年¶
　　　有懐¶
卧聼溪聲枕簟凉懐人中夜攬衣裳風雷偶作淙淙雨¶
犬宿雞啼共一房¶
<pb:KR4e0155_WYG_002-24a>¶
　　　與聞一山惜别二詠¶
培塿槁壤藏蚯蚓寂寞寒江走蠧魚公論百年求斷案¶
送窮文字絶交書¶
　　　其二¶
君如陽鳥隨陽至興薄雲天亦苦寒極目字行中斷處¶
月明蘆荻又江南¶
　　　與文衡山三首¶
長烟樹杪見羣山過雨亭前響碧灘暮色牽情不知去¶
<pb:KR4e0155_WYG_002-24b>¶
喚誰來共倚欄干¶
　　　其二¶
濕雲初斂見横山百道鳴泉落逺灘詩在眼中無客共¶
興隨飛瀑逺長干¶
　　　其三¶
水長平蕪兩岸齊千峰廻合樹髙低正憐虚寂存吾道¶
莫遣時人識此溪¶
　　　築坦上¶
<pb:KR4e0155_WYG_002-25a>¶
秋風誅茅結草廬庭容旋馬地無餘面山臨水足真意¶
與兒對忩俱讀書¶
　　　楊松泉水亭¶
直窮幽勝掃莓苔竹裏虚亭向水開天上重陽且風雨¶
飛鳬時過五湖來¶
　　　三月十日飲半溪家¶
長㓜魚魚鼔枻來正愁春盡擬登臺堯夫玩易圖南睡¶
説夢逢痴亦怪哉¶
<pb:KR4e0155_WYG_002-25b>¶
　　　聞馬千里店有衡翁畫可買上有樓未贈先題¶
夢卜乾坤第一流明王圖治説殷周商巗渭水傳真處¶
千仭丹崖有似樓¶
　　　殊勝寺¶
乍逢琴鶴碧湖來披毼匆匆夕舉杯意得乳羊扳一醉¶
博公嘲咲下三台¶
　　　擬於石川舟覩北樓巻¶
津吏傳呼太宰來米家船裏似樓開陽闗唱徹瞻辰卧¶
<pb:KR4e0155_WYG_002-26a>¶
南極何年接上台¶
　¶
　¶
　¶
　¶
　¶
　¶
　¶
<pb:KR4e0155_WYG_002-26b>¶
　¶
　¶
　¶
　¶
　¶
　¶
　¶
　清惠集巻二¶
